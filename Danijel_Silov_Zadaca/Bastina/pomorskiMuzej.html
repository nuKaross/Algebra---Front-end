<!DOCTYPE html>
<html lang="en">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>Pomorski muzej</title>
  </head>
  <body>
    <header><h1>Pomorski muzej</h1></header>
    <section>
      <article>
        <h3>Opcenito</h3>
        <p>
          Pomorski i povijesni muzej Hrvatskog primorja u Rijeci je već četiri
          desetljeća jedno od važnijih stjecišta kulture u gradu. Smješten je u
          Guvernerovoj palači. Muzej Svojim se stalnim postavom i mnogim
          izložbama iz svog ili fundusa ostalih hrvatskih muzeja uključuje u
          obilježavanje važnih događanja vezanih za povijest i kulturu Rijeke,
          Primorsko-goranske županije i Hrvatske, otkrivajući i tako djeliće
          nedovoljno poznate prošlosti. Pomorski i povijesni muzej smješten
          izvan Hrvatskog primorja, sljednik je dviju muzejskih ustanova. Prva
          od njih je Museo Civico - Gradski muzej uz čiji se osnutak 1893.
          godine vezuje priča o čaši koju car Franjo Josip I. poklanja Gradu sa
          željom da bude pohranjena u gradskom muzeju. Druga je ustanova Gradski
          muzej Sušak, osnovan 1933. godine. Oba muzeja 1949. prelaze pod istu
          upravu i dobivaju zajednički naziv Muzej hrvatskog primorja, koji se
          krajem 1953. mijenja u Narodni muzej, a potom je 28. lipnja 1961.
          osnovan Pomorski i povijesni muzej Hrvatskog primorja s postavom u
          nekadašnjoj Guvernerovoj palači gdje kao središnja muzejska ustanova
          Primorsko-goranske županije djeluje i danas.
        </p>
      </article>
      <article>
        <h3>Povijest</h3>
        <p>
          Gradnju jednog od najljepših arhitektonskih ostvarenja u Rijeci s
          kraja 19. stoljeća za potrebe rezidencije kraljeva namjesnika potiče
          riječki guverner Lajos Batthyány, a projektiranje palače i nadzor
          gradnje mađarska vlada povjerava profesoru Alajosu Hauszmannu, uglednu
          mađarskom arhitektu. Izgrađena kao rezidencija u parku,
          neorenesansnoga stila, dijelom ambijentalno sačuvana interijera u
          čijem su oblikovanju sudjelovali poduzetnici te slikari i kipari iz
          Rijeke, Budimpešte i Trsta, Guvernerova je palača svjedok vremena u
          kojem je nastala, ali i burnih povijesnih događanja čije je nerijetko
          bila središte. Na njoj su vijorile zastave riječkih vladara, bila je
          središte guvernera, Narodnog vijeća SHS, u njoj su povijest ispisivali
          D'Annunzio i Zanella. Danas je to palača muzeja koji prikuplja, čuva,
          obrađuje i prezentira predmete vezane uz povijest i kulturu područja
          Primorsko-goranske županije i grada Rijeke kao njezina središta od
          vremena prve naseljenosti u prapovijesti do 20. stoljeća. U njoj se
          danas, osim muzejske djelatnosti, održavaju i razne kulturne
          manifestacije, koncerti, balovi pod maskama i sl. Isto tako u njoj se
          sklapaju građanski brakovi.
        </p>
      </article>
    </section>
  </body>
</html>
