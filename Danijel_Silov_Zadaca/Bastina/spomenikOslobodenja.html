<!DOCTYPE html>
<html lang="en">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>Spomenik Oslobodjenja</title>
  </head>
  <body>
    <header><h1>Spomenik oslobodjenja</h1></header>
    <section>
      <article>
        <h3>Opcenito</h3>
        <p>
          Prošećemo li se Deltom, nekadašnjom granicom između Rijeke i Sušaka,
          prvo će nam privući pažnju Spomenik oslobođenja, djelo riječkog kipara
          Vinka Matkovića.[1] Na glasu kao vrstan realist, Matković je bio
          tražen već od samog kraja rata, no njegovo najplodnije razdoblje u
          kontekstu javnih narudžbi bilo je ono između 1949. i 1965. godine
          Figuralnost je bila konstanta u njegovu opusu. Čak i kad je naginjao
          stilizaciji, figura je uvijek bila prisutna. Uzore je nalazio u
          egipatskoj, grčkoj i rimskoj umjetnosti, ali i zbivanjima u umjetnosti
          20. stoljeća. Okruženje svojih spomenika osmišljavao je sam, tako da
          se često cjelokupni parkovi mogu smatrati Matkovićevim ostvarenjem.
        </p>
      </article>
      <article>
        <h3>Povijest</h3>
        <p>
          Spomenik oslobođenja otkriven je na Delti 3. svibnja 1955., na desetu
          obljetnicu oslobođenja Rijeke. Matković je svojim velebnim spomenikom
          ovjekovječio borbe postrojbe 4. armije tadašnje Narodnooslobodilačke
          vojske, borbe za oslobođenje Rijeke. U travnju 1945. oslobodila je
          istočni dio grada, odnosno područje Sušaka, a zatim 3. svibnja i
          zapadni dio, čime je grad ujedinjen u cjelinu koju je do tada
          razdvajala Rječina. Sam vrh Delte, mjesto od povijesnog značenja, gdje
          je bila umjetna granica što je grad dijelila na dva dijela, sretno su
          odabrali arhitekti Zdenko Kolacio i Zdenko Sila te sam Matković.
          Zahvaljujući urbanističkom rješenju spomenutih inženjera, pristojna
          udaljenost okolnih zgrada od samog spomenika pojačava dojam njegove
          dominacije nad trgom.[3] Spomenik, postavljen na granicu Rijeke i
          Sušaka, predstavlja ujedinjenje tih dvaju dijelova grada, Naručena
          skulptura tipično je djelo socijalističkog realizma i spomen na važan
          politički i povijesni događaj.
        </p>
      </article>
    </section>
  </body>
</html>
